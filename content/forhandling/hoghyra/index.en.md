---
title: "Jag tror att jag betalar för mycket i hyra"
date: 2024-08-27T11:02:05+06:00
lastmod: 2024-08-27T10:42:26+06:00
weight: 1
draft: false
keywords: ["höjning hyreshöjning höjd ökad mer hyra dyr dyra dyrt"]
---
Misstänker du att du betalar för mycket i hyra är det möjligt att man genom prövning i hyresnämnden kan få hyran sänkt. I Sverige råder inte marknadshyror, utan hyressättningssystemet bygger istället på något som heter bruksvärde.

{{< collapse "Bruksvärde" >}}
Hur man räknar på bruksvärdet mer ingående kan jag tyvärr inte svara på, men summan av kardemumman är att man tar **i beaktning lägenhetens standard och skick** tillsammans med **avstånd till kollektivtrafik, tillbehör och dylikt**. Efter det används en matris utifrån vilken **bruksvärdet räknas ut**.

I praktiken är det vanliga att det tas fram utifrån så kallat **referensmaterial**. Med det menas alltså hyresnivån på **liknande lägenheter i närområdet**, Det kan vara svårt att få tag på och hjälp från Hyresgästföreningen är därför mycket bra att ha, eftersom de genom de kollektiva förhandlingarna vet vad hyresnivåerna i området normalt ligger på.
{{< /collapse >}}

{{< collapse "Hur vet jag om min hyra är rimlig?" >}}

Du kan antingen **fråga dina grannar**, eller köra på magkänslan. Eftersom det är **svårt att räkna ut bruksvärdet** är det egentligen **ingen idé att försöka själv**. Om man känner andra som bor i lägenheter av liknande storlek och med liknande utrustning kan man självklart alltid fråga runt. Annars är det bästa att **ringa Hyresgästföreningen** och be om att få **hyrans skälighet** avgjord av en förhandlare.

{{< /collapse >}}

{{< collapse "Hur går jag tillväga för att få hyran prövad" >}}

Precis som när din hyresvärd vill höja hyran kan du **ansöka om villkorsändring** hos **hyresnämnden**. Var tydlig med att **villkoret du vill ändra är hyresnivån** och motivera varför du tycker att din hyra är för hög. **Referensmaterial är viktigt** och det kan därför, återigen, vara en bra idé att ringa Hyresgästföreningen och begära att få ärendet hanterat av en förhandlare, det är det absolut bästa sättet att få reda på om du betalar för hög hyra eller inte.

{{< /collapse >}}
