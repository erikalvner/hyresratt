---
title: "Juridiska grundkoncept"
date: 2024-09-02T11:02:05+06:00
weight: 1
draft: false

---

##### Hyreslagen --- inte en lag?
I Sverige finns det många lagar och regler som omfattar uthyrning av bostäder. Dessa samlas i jordabalkens 12:e kapitel som i folkmun ofta benämns som "hyreslagen". Hyreslagen är alltså inte en egen lag. Begreppet "hyreslagen" hänvisar till ett särskilt kapitel i jordabalken. Jordabalken, ofta kallad "JB" är alltså vad lagen heter.

##### Skyddslagstiftning
Det som särskiljer oss från många andra länder är främst de rättigheter och den trygghet man som hyresgäst i Sverige oftast har. Hyreslagen finns främst till för att säkra hyresgästens ställning gentemot hyresvärden. Det är alltså vad man brukar kalla för **skyddslagstiftning**.

##### Vilka rättigheter?
Den största och absolut viktigaste rättigheten man har som hyresgäst i Sverige är någonting som kallas för besittningsskydd. Det är en juridisk princip som mer eller mindre betyder att hyresgästen har rätt att bo kvar i lägenheten efter att avtalet är underskrivet varesig hyresvärden vill det eller inte. Det finns dock vissa inskränkningar i besittningsskyddet där man som hyresgäst trots allt kan riskera att bli av med bostaden. Mer om detta kan läsas under huvudfliken ["Uppsagd?"](/uppsagd/besittningsskydd/)

##### Underrubriker
I navigeringsspalten kan du kolla under juridiska grundkoncept. Klicka gärna runt och läs så mycket du kan. **Juridik är ofta snårigt** och svaret blir alltför ofta tyvärr att utfallet "beror på". Jag försöker skriva informationen på den här hemsidan så att det skall vara så enkelt det bara går att förstå. För att kunna dra egna slutsatser är det dock viktigt att man förstår grunderna innan man hoppar in och börjar **killgissa**. I frågor som rör **boendet** kan det vara förenat med väldigt **stora risker**.
