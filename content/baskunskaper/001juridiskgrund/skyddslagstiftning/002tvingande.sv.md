---
title: "Tvingande regler"
date: 2024-09-02T11:02:05+06:00
weight: 2
draft: false

---

#### Hur går processen till?
##### Introduktion

För att se till att hyresvärdar inte kan göra precis som de vill när det kommer till t.ex. uppsägningar finns det ett antal sätt som man från statligt håll kontrollerar detta.

##### Som regel --- tvingande

Inom juridik finns det någonting som heter dispositiva bestämmelser. Att en bestämmelse är dispositiv betyder att den **går att avtala bort**. Just hyreslagens bestämmelser är som regel **inte dispositiva** och är alltså **tvingande**.Det innebär att det som står i lagen gäller oavsett vad som står i avtalet. Lagstöd för detta finner man i [**hyreslagens femte paragraf**](/hyreslagen/p001/#5-st) som lyder:

---

*Förbehåll som strider mot en bestämmelse i detta kapitel är utan verkan mot hyresgästen eller den som har rätt att träda i hans eller hennes ställe, om inte annat anges.*

---

Ett förbehåll, till exempel en punkt eller en klausul i hyresavtalet, som strider mot någon av hyreslagens många bestämmelser skall alltså --- **som regel** --- inte gälla. Även här finns det så klart undantag. Även de regleras i paragrafen ovan. Om ett avtalsvillkor inte går ihop med hyreslagens bestämmelser så gäller det avtalsvillkoret inte **mot hyresgästen**. Det viktigaste att ta med sig från den här paragrafen är att hyreslagens bestämmelser som regel trumfar det hyresvärden har skrivit i avtalet. Om avtalsvillkoret inte är förenligt med hyreslagen så gäller det avtalsvillkoret inte för dig som hyresgäst. Det framgår dock inte att hyresvärden inte är bunden av det.

##### *Om inte annat anges*

Avslutningsvis framkommer att allt ovan om tvingande regler hit bara gäller **""om inte annat anges"**. Det finns alltså bestämmelser i hyreslagen som är **dispositiva** och därmed går att avtalas bort. För att en bestämmelse skall anses vara dispositiv behöver det dock framgå i själva bestämmelsen. Det är lättare att både förklara och förstå om man kollar på hur det faktiskt kan se ut.
