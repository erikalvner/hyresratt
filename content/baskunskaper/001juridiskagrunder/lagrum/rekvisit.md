---
title: "Rekvisit"
date: 2024-11-11T11:02:05+06:00
weight: 2
draft: false

---

##### **Byggstenar**

När du väl har hittat vad du letar efter blir det viktigt att kolla på de byggstenar som utgör det **lagrum** du läser.

---

##### **Likt programmering - AND och OR**

Lagrum är på ett sätt väldigt lika vissa typer av "statements" i programmering eller sökning i lite mer avancerade databaser.

Varje lag byggs upp av så kallade rekvisit. Rekvisiten är någonting som behöver uppfyllas för att lagen skall vara applicerbar. Det finns **kumulativa** och **alternativa** rekvisit. 

Lite förenklat man man säga att kumulativa är AND-statements och alternativa är OR-statements i programmering eller databas-sök.

---

##### **Konkret**

Vad detta innebär rent konkret är att kumulativa rekvisit kan läggas på varandra och att samtliga måste uppfyllas för att lagen skall vara applicerbar. Alternativa rekvisit kan ersätta varandra och alla behöver då inte vara uppfyllda.

---

##### **Exempel**

Ett exempel på detta är om man till exempel skriver en lag om stöld av frukter.

>Den som utan tillåtelse och utan att betala tar äpplen eller päron i en matbutik döms till fem månaders fängelse för fruktstöld

I det här exemplet blir "utan tillåtelse" och "utan att betala" kumulativa rekvisit. För att lagen skall vara applicerbar måste personen i fråga **sakna tillåtelse** och **låta bli att betala**. Om han har tillåtelse eller om han betalar blir lagen alltså inte applicerbar.

Att han måste ta **äpplen eller päron** blir ett alternativt rekvisit och lagen är alltså tillämpningsbar oavsett om personen i fråga har stulit äpplen eller päron. Men, det måste också ha skett **i en matbutik**. Om det sker på ett kafé går lagen alltså inte att tillämpa.

Allt detta är rekvisit. Alltså saker som behöver uppfyllas för att en lag skall vara tillämpningsbar. Det vanligaste felet man gör när man läser lagar är att man missar ett visst rekvisit som måste gälla för att lagen skall vara tillämpningsbar.
