---
title: "Lagar"
date: 2024-11-11T11:02:05+06:00
weight: 1
draft: false

---

##### **Hyreslagen**

Nedan kommer jag att gå igenom vad du behvöer veta för att förstå dig på och kunna navigera genom just hyreslagen. Det finns självklart mycket mer att tillägga, men jag kommer inte att gå igenom sådant jag finner onödigt för att förstå hyreslagen.

---

##### **SFS-nummer**

Alla lagar blir tilldelade ett så kallat **SFS-nummer**. SFS står för **Svensk författningssamling** och är alltså benämningen på den samling i vilken alla lagar som passeras hamnar. SFS-numren är utformade efter vilket år lagen har stiftats och i vilken turordning det året just lagen i fråga stiftades. Om en lag var den fjortonde lagen att stiftas år 2021 blir SFS-numret alltså 2021:14.

---

##### **Lagrum**

Ett **lagrum** kan man säga är en slags **hänvisning** till en viss lag eller framför allt en viss **del av en lag**. Om svaret på en fråga man har återfinns i ett visst stycke av en paragraf är det alltså stycket i fråga som är **lagrummet**. Hur omfattande lagrummet är beror på vad som behövs för att besvara frågan.

---

##### **Hänvisning**

För att hänvisa till lagar anger man först och främst vilken **paragraf** man har läst. Efter paragrafen följer den **punkt** eller det **stycke** man önskar hänvisa till. Efter detta kommer kapitlet. Till sist anger man **lagen** själv, med sitt så kallade **SFS-nummer**.

För att korrekt hänvisa till den 41:a paragrafen i hyreslagen anger man alltså hänvisningen så här:

>41 § 12 kap. Jordabalk (1970:994)

Eftersom jordabalkens tolfte kapitel vanligtvis kallas för hyreslagen kan man också genomföra hänvisningen på annat vis, om det från sammanhanget går att utläsa att man pratar om hyresrätt:

>41 § HL