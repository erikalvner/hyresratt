---
title: "Hur vet jag?"
date: 2024-09-02T11:02:05+06:00
weight: 1
draft: false

---

Det är minst sagt inte helt enkelt att avgöra om uthyrningen av ens lägenhet omfattas av privatuthyrningslagen eller inte. Reglerna är väldigt tydliga, men det kan vara väldigt svårt som hyresgäst att avgöra eller få reda på vissa mycket betydelsefulla delar.


{{< tabs "rekvisit" >}}

{{< tab "Avtalsdatum" >}}
Lagen stiftades 2012 och trädde i kraft i början av 2013. Har du hyrt ditt hus sedan **innan den första februari 2013** så är det helt självklart att din bostads **inte omfattas av privatuthyrningslagen**.

Flyttade du däremot in senare än så behöver vi dock gå vidare till nästa "tabb", näringsverksamhet.
{{< /tab >}}


{{< tab "Näringsverksamhet" >}}
För att uthyrningen skall omfattas av privatuthyrningslagen får den inte ske i näringsverksamhet. Trots att lagen kallas för **privat**uthyrningslagen finns det **inget hinder i lagen** för **ett bolag, en stiftelse eller annan juridisk person** att hyra ut under privatuthyrningslagen, förutsatt att uthyrningen **inte** sker i näringsverksamhet.

Hyr man av en stiftelse skulle lagen därför kunna vara tillämplig. Läget är inte helt hundra, men ett aktiebolag **borde, med stor sannolikhet** inte kunna hyra ut enligt privatuthyrningslagen eftersom grundidéen bakom ett aktiebolag är just **näringsverksamhet**.
{{< /tab >}}

{{< tab "Engångs" >}}

Målet med privatuthyrningslagen har alltid varit att privatpersoner skall få det enklare att hyra ut bostäder som annars hade stått tomma. För att det inte skall gå att missbruka lagen så **gäller bestämmelserna** i den endast för **den första upplåtelsen**. 

Hyr du t.ex. ett torp eller en bostadsrätt av en privatperson, stiftelse eller liknande kan det därför vara väldigt viktigt att ta reda på om det finns andra hyresgäster.

Den här punkten kan vara lite svår att avgöra, men det viktiga är att ta reda på om det hyresvärden **hade andra hyresgäster när du flyttade in**. 

Vid flera uthyrningar, om man till exempel bor på en gård och har flera uthus eller mer än ett torp, räknas endast det först ingågna hyresavtalet under privatuthyrningslagen. Hyresavtal som sluts efter det omfattas av hyreslagen och de vanliga reglerna gällande besittningsskydd gäller då.
{{< /tab >}}

{{< tab "Fastställan" >}}

Om man inte vet och inte heller har möjlighet att ta reda på det jag gått igenom finns det egentligen bara ett sätt att avgöra frågan --- genom avtalstvist i tingsrätt.

Vid en avtalstvist får man presentera sin ståndpunkt och hyresvärden sin. Efter den information som presenteras gör tingsrätten i sådana fall en tolkning och **fastställer** huruvida hyreslagen eller privatuthyrningslagen gäller för uthyrningen. 

Den som förlorar i tingsrätten riskerar att behöva stå för motpartens rättegångskostnader.

{{< /tab >}}


{{< /tabs >}}













