---
title: "Vad är skillnaden?"
date: 2024-09-02T11:02:05+06:00
weight: 2
draft: false

---

##### På vilka punkter skiljer sig privatuthyrningslagen från hyreslagen?

**Antalet skillnader** mellan lagarna är inte jättestort. Däremot skiljer de sig markant i de områden som spelar som allra störst roll för hyresgästen.

1. Hyresgästen har inget besittningsskydd.
2. Hyran kan beräknas annorlunda
3. Hyresgästens uppsägningstid är kortare









{{< tabs "privatuthyrningslagen" >}}

{{< tab "Besittningsskyddet" >}}
**Om uthyrningen omfattas** av privatuthyrningslagen saknar man som hyresgäst helt och hållet besittningsskydd. Det innebär att hyresvärden kan säga upp en när som helst och av vilken anledning som helst.

I vanliga fall när hyreslagen gäller och besittningsskydd finns behöver hyresvärdens uppsägning av hyresgästen alltid prövas rättsligt. Vid uthyrning under privatuthyrningslagen är så inte fallet och skall man hårdra det kan hyresvärden bokstavligen säga upp avtalet för att han inte gillar den färg du har på byxorna just i dag.
{{< /tab >}}



{{< tab "Uppsägningstid" >}}
Den enda skillnaden som är till hyresgästens fördel om uthyrningen omfattas av privatuthyrningslagen är att hyresgästens egen uppsägningstid då är en kalendermånad istället för tre. Hyresvärden har som alltid minst tre kalendermånaders uppsägningstid. 

Problemet är möjligheten att nyttja rättigheten, eftersom det egentligen bara är hyresvärden själv som har all information som behövs för att avgöra huruvida privatuthyrningslagen är tillämplig eller inte.
{{< /tab >}}



{{< tab "Hyran" >}}
Precis som vid andrahandsuthyrning av hyresrätter är poängen med lagen inte att tjäna pengar utan snarare att göra det enklare att hyra ut. 

Hyran får antingen baseras på **lägenhetens bruksvärde**, alltså samma system som alla andra hyresrätter lyder under, eller baserat på **lägenhetens faktiska kostnad**. Hyresvärden får välja det räknesätt som leder till **högst hyra**.

Precis som med vanliga lägenheter går det att **ansöka till Hyresnämnden** om att få **hyrans skälighet prövad**. När det kommer till privata uthyrningar är det dock **näst intill lönlöst** eftersom hyresvärden har **fria tyglar att säga upp avtalet** av vilken anledning som helst. Marknadshyror råder därför mer eller mindre i dag på den del av bostadsmarknaden där hyresvärdarna består av privatpersoner. 

Det **fins inget bostadsrättsregister** i Sverige och det är därför **omöjligt** att **ta reda på** om hyresvärden **äger fler bostäder**.
{{< /tab >}}



{{< /tabs >}}