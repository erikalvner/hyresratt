---
title: "Besittningsskydd (med undantag)"
date: 2024-08-29T11:02:05+06:00
lastmod: 2024-08-29T10:42:26+06:00
weight: 2
draft: false
keywords: [""]

---

Besittningsskyddet är en grundläggande rättighet som hyresgäster får genom hyreslagen. Det innebär inte att man som hyresgäst inte **kan** bli uppsagd från sin lägenhet, men det ställer upp regler och ramverk för vad som måste ske för att en hyresvärd ska få säga upp en hyresgäst.

Genom skyddet ställs det inte bara upp regler och ramverk för när en hyresvärd kan säga upp en hyresgäst, utan också hur det skall gå till. Om hyresgästen motsätter sig uppsägningen ska den alltid prövas rättsligt för att se att hyresvärden har något att stå på och inte försöker bli av med hyresgästen utan **giltig grund**. 

Det finns dock **vissa undantag** från besittningsskyddet.

---

##### Undantagen

{{< tabs "grunder" >}}

{{< tab "Besittningsskyddsavstående" >}}

###### **Besittningsskyddsavstående**

Besittningsskyddet går att avtala bort. För detta krävs att det sker genom en separat handling (det får alltså inte bara vara ett villkor i hyresavtalet) och att det sker i samband med att själva hyresavtalet signeras. 

Avståendena gäller som regel i fyra års tid och måste godkännas av Hyresnämnden för att anses giltiga. Hyresnämnden stämpelgodkänner dock sådana avståenden och gör sällan, om någonsin, individuella prövningar för inkomna ansökningar. 

I folkmun kallas detta också för **rivningskontrakt** eftersom det vanligaste skälet till besittningsskyddsavståenden är att hyresvärden skall riva huset, använda det som evakueringslägenheter vid större ombyggnationer av andra fastigheter eller störr förändringar i liknande omfattning som innebär att hyresgästen inte kan bo kvar.


Finns det ett avstående från besittningsskyddet saknar hyresgästen besittningsskydd om hyresvärden säger upp avtalet på grund av den anledning som finns angiven i ansökan om avståendet. Är avståendet till exempel godkänt för att huset skall rivas kan hyresvärden inte säga upp hyresgästen hur som helst, utan endast med motiveringen att det nu har blivit dags för den planerade rivningen. Tyvärr **finns det inte** adekvata regler för att **hindra hyresvärdar** från att **missbruka besittningsskyddsavståenden**.



{{< /tab >}}

{{< tab "Privatuthyrningslagen" >}}

###### **Lagen om uthyrning av egen bostad**

Under Alliansen-åren infördes en ny lag om uthyrning som enligt dem skulle underlätta för privatpersoner att hyra ut sina torp, villor och lägenheter m.m.

För att privatpersoner skulle våga hyra ut var det viktigaste, enligt Allians-partierna, att häva besittningsskyddet. Det finns en rad olika regler för vad som krävs för att en uthyrning skall omfattas av **privatuthyrningslagen**, som den i folkmun också kallas. Vill du veta mer om detta kan du klicka på privatuthyrningslagen till vänster om den här texten.



{{< /tab >}}

{{< tab "Andrahandsuthyrning / inneboende" >}}

###### **Andra hand och inneboende**

Den boendeform som medför undantag från besittningsskyddet som är absolut vanligast är antagligen vid andrahandsuthyrning.

Hyr man en lägenhet i andra hand har man som andrahandshyresgäst inget besittningsskydd och kan därför bli uppsagd av vilken anledning som helst. Detsamma gäller för den som är inneboende. 

Är man inneboende eller hyr i andra hand är det förstahandshyresgästen som är ens hyresvärd. De kan säga upp en av vilken anledning som helst och man har ingen möjlighet att få uppsägningen prövad. Däremot måste det alltid ske med minst tre kalendermånaders uppsägningstid. 

Är lägenheten uthyrd på bestämd tid kan avtalet inte brytas förrän den bestämda hyrestiden har förlöpt.

{{< /tab >}}
{{< /tabs >}}
